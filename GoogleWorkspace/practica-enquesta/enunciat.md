# Google Workspace

En aquesta pràctica aprendrem a utilitzar diverses eines web proporcionades per Google.  
La pràctica es realitzarà en grups, aprofitant les possibilitats de treball col·laboratiu que ofereixen aquestes eines.  
La pràctica consisteix a confeccionar una enquesta de tema lliure, després de fer-ne distribució i obtenir respostes caldrà publicar-ne els resultats a una pàgina web.  
Aquí teniu un petit exemple que us pot orientar en el vostre treball:  
https://sites.google.com/xtec.cat/enquesta-programacio

---

## Planificació de la pràctica

Primerament, haureu de planificar les tasques usant **TRELLO**, cal incloure el responsable i l’estat de realització si feu el seguiment de la tasca. https://trello.com/  
Haureu de realitzar un **WIREFRAME** de les 3-4 pàgines de la vostra web. En versió pantalla gran i mòbil. https://wireframe.cc/

### Pas 1
- Tasques definides i primeres assignacions amb Trello.  
- Wireframe finalitzat.  
- L’enquesta ha d’estar finalitzada, per tal de tenir temps suficient per fer-ne difusió perquè el major nombre possible de persones la responguin.

### Pas 2
- Pàgina web estructurada i publicada.

### Pas 3
- Dades processades i gràfics generats i integrats a la web.

### Pas 4
- Presentació.

Els grups que no compleixin aquesta planificació seran penalitzats.

---

## Desenvolupament de la pràctica

Per a portar a terme l'enquesta, utilitzarem les següents eines:

- **Sites** ens permetrà crear una web on podrem publicar l'enquesta i els resultats  
- **Forms** ens permetrà elaborar l'enquesta i obtenir les respostes  
- **Sheets** ens ajudarà a fer una anàlisi i generar gràfiques a partir de les respostes  
- **Docs** ens permetrà elaborar l'informe amb els resultats  

El primer pas és crear una carpeta al Google Drive, on s'han de crear tots els arxius que necessitem.  
**Anomeneu-la** `GoogleWorkspace-membre1-membre2-membre3` substituint membre, pel nom d'usuari de cada membre de l'equip.

Compartiu aquesta carpeta (amb permís Editor) amb tots els membres de l'equip, i també amb el professor.  
I feu-los accessible com a lector a qualsevol persona que en tingui l’enllaç.

Creeu els quatre arxius que necessitarem:

> A partir d'aquí us podeu organitzar el treball com més us agradi.  
> La recomanació és que en primer lloc cada membre del grup investigui una eina diferent i aprengui a utilitzar-la, valorant les possibilitats que ofereix per al desenvolupament del projecte.  
> Podeu començar amb una enquesta de prova, amb preguntes provisionals, i elaborar la web, els gràfics i els informes amb respostes que vosaltres mateixos podeu contestar.  
> Més endavant, entre tots, escriviu les preguntes definitives.

---

## Form

El formulari s'ha de crear amb Google Forms.  
Ha de tenir, al menys:

- Entre 5 i 10 preguntes  
- En al menys una pregunta de tipus "Multiple choice" o "Checkboxes", s'ha de donar l'opció al responent a donar una altra resposta diferent a les opcions oferides, permetent escriure vàries respostes si es separen correctament per comes.  
- Hi ha d'haver, al menys, una pregunta de resposta obligatòria  
- Com a mínim una pregunta ha d'incloure imatges en les respostes, i una altra amb una imatge il·lustrativa de la pregunta  
- Diferents seccions  
- Barra de progrés  
- El tema escollit per al disseny del formulari ha de ser coherent amb el de la web  

Només s’ha de poder enviar una resposta per compte però valora si és adequat que es permeti editar les respostes un cop enviat.  
Per complir amb la normativa de protecció de dades, no es permet la recollida de les adreces electròniques.

**Exemple:**  
https://forms.gle/XwYoTPDCskCrNrBE6

---

## Sheet

Utilitzarem l'eina Google Sheets per a emmagatzemar les respostes de l'enquesta.  
Enllaçarem un full de càlcul per guardar les respostes des de la pestanya «Respostes» de la vista d’edició:

- Farem una anàlisi de les dades i elaborarem gràfics per a l'informe de resultats.  
- Netejar les dades i processar-les correctament. Per exemple, separar en diferents respostes els textos que incloguin comes.  
- S'han de crear diferents tipus de gràfics, utilitzant el tipus més adequat per a cada pregunta.  
- **Almenys un dels gràfics ha de mostrar la relació entre les respostes de dues preguntes diferents del formulari.**  
  Per exemple, després de preguntar l’interès i el nivell de coneixements en varis temes, cercar la relació entre l’interès per un tema i el nivell de coneixement que se’n té.  
- Assegura’t que automàticament s’agafen totes les files per generar els gràfics.

---

## Doc

L'informe de resultats haurà de tenir:

- Una portada  
- Una "Taula de continguts"  
- Capçalera  
- S'ha d'afegir gràfics de resultats des del full de càlcul de respostes i des dels gràfics que genera automàticament Google Forms.  
- S’han d’analitzar detalladament els resultats obtinguts fins aquell moment i anotar-ne la data en l’informe.  

S'haurà d'exportar en format PDF per tal que pugui ser descarregat mitjançant un enllaç a la web.

---

## Site

Caldrà utilitzar l'eina Google Sites per a crear un lloc web, en el qual hi posarem l'enquesta i els resultats.  
Serà necessari:

- Dissenyar l'aspecte del lloc web:
  - Afegir un logo, un banner i un favicon  
  - Escollir i personalitzar un tema  

- S'han de crear, al menys, tres pàgines:
  - una de benvinguda,  
  - una per a l'enquesta,  
  - i una altra per als resultats.  

- Els gràfics de la pàgina de resultats han de provenir del fitxer respostes i s'han d'inserir com a gràfics o amb `<iframe>`  
  per tal que estiguin enllaçats i s’actualitzin amb cada nova resposta.  
- Ha d’incloure el **nombre de respostes rebudes** al qüestionari, s’ha d’actualitzar automàticament.  
- Hi ha d'haver un **enllaç per a descarregar l'informe** de resultats en format PDF.
