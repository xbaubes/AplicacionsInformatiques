# 🌍 Google My Maps 🌍

## ℹ️ Què és Google My Maps?

**Google My Maps** és una eina en línia de Google que permet crear mapes personalitzats.  
La seva finalitat és oferir a qualsevol persona la possibilitat de representar informació sobre un mapa d’una manera clara i accessible.  
És molt útil en àmbits educatius, professionals i personals, ja que facilita la planificació d’activitats, l’explicació de conceptes i la presentació d’informació geogràfica de forma visual i entenedora.  
Amb My Maps és possible dissenyar mapes adaptats a les necessitats de cada projecte i compartir-los fàcilment amb altres persones, afavorint el treball col·laboratiu i la comunicació.

## 📝 Què aprendrem a fer amb Google My Maps?
- Afegir punts i assignar-los **icones, colors, descripció i imatge il·lustrativa**.  
- Mostrar el **nom dels punts** directament al mapa.  
- **Traçar línies** per indicar la seqüència d’un procés.  
- Afegir **capes** per organitzar els punts segons categories.  
- **Mesurar distàncies** i incloure-les a les descripcions.  

👉 **Exemple de mapa:**  
[Mapa d’exemple a My Maps](https://www.google.com/maps/d/edit?mid=1X4KqOKo3s4OL_LOHC51D5LiTrjOOTME&usp=drive_link)

---

## 🏭 Pràctica: Economia Circular vs Economia Lineal

A partir del lloc on vius, dissenya un exemple complet i realista que mostri de manera comparativa els dos models econòmics.
Representa, d’una banda, com funciona un sistema d’economia lineal existent a la teva zona i, de l’altra, com es podria aplicar un model d’economia circular. Intenta que els punts, llocs i processos que incorporis al mapa siguin el més pròxims i reals possibles a la teva realitat quotidiana.
Utilitza noms d’empreses reals que operin al teu poble o ciutat.

1. **Crea una carpeta** amb el nom:  
   `MyMaps-EconomiaCircularVsEconomiaLineal-Cognom1Cognom2Nom`  
   - Configura-la com a **accessible en lectura per a tothom**.
   - **Només tu** has de tenir permisos d’edició.
   - Guarda-hi els documents a presentar.

2. **Configura dues capes al mapa**:  
   - **Economia Lineal** → *extracció → producció → ús → residu* ...  
   - **Economia Circular** → *reciclatge → reutilització → reparació* ...  

3. **Afegeix almenys 5 punts a cada capa**:  
   - *Lineal (color blau)*: indústries, abocadors, centres comercials…  
   - *Circular (color verd)*: deixalleries, botigues de segona mà, cooperatives, empreses de reciclatge, horts urbans…  
   - Assigna **icones representatives** a cada punt.  
   - Inclou una **descripció breu i una imatge representativa**.  

4. **Traça línies de flux** per indicar la seqüència del recorregut entre punts.  

5. **Mesura la distància** de cada recorregut dissenyat i escriu-la dins la descripció de la línia o punt.  

6. **Adjunta l’enllaç de la carpeta** amb el mapa i fes el lliurament segons les indicacions del professorat.  

---

## ⚖️ Avantatges i inconvenients

👉 A la mateixa carpeta, inclou una avaluació detallada dels avantatges i inconvenients de l’economia circular i de la linial. Procura que alguns hagin quedat clarament reflectits al mapa creat.
